###**Käyttöohjeet:**
Akvaariokalasuosittelijalle annetaan ensin akvaarion koko litroissa. Akvaariokalasuosittelija ei suosittele lajeja alle 40 litraisiin
akvaarioihin. Vaikka Valtioneuvoston uusin asetus koirien, kissojen ja muiden pienikokoisten seura- ja harrastuseläinten suojelusta ei enää
sisälläkään suositusta akvaarion minimikoosta, noudatetaan tässä ohjelmassa edellisen asetuksen mukaista 40 litran minimikokoa.

Kun ohjelmalle on annettu akvaarion tilavuus, ilmestyy vasemmanpuoleiseen tekstikenttään lista suositeltavista lajeista. Näistä lajeista
voi etsiä tietoa kirjoittamalla lajin nimen oikealla olevaan hakukenttään ja klikkaamalla "Etsi tiedot". Haluamansa lajin voi lisätä 
akvaarion lajilistalle kirjoittamalla nimen vasemmanpuoleiseen kenttään ja klikkaamalla seuraava. Lajilistan ulkopuolisia lajeja ei voi 
lisätä akvaarioon eikä niistä voi etsiä tietoja.

Lajilista päivittyy aina uuden lajivalinnan jälkeen; käyttäjä näkee vain jo valittujen lajien kanssa yhteensopivat lajit. Lajeja voi valita
alle 100 litraiseen akvaarioon maksimissaan 3 ja yli 100 litraiseen maksimissaan 6. Ohjelma laskee valittujen kalojen tarvitsemaa tilaa
akvaariossa, ja voi olla, ettei käyttäjän akvaarioon mahdu esimerkiksi mainittuja kolmea tai kuutta lajia. Ohjelma ilmoittaa tästä
"Olet valinnut sallitun määrän lajeja" ja näyttämällä suositeltavan kalaston oikealla. Mikäli käyttäjä ei halua valita maksimimäärää lajeja,
vaan haluaa ottaa esimerkiksi vain yhden lajin kaloja, voi hän klikata ensimmäisen valinnan jälkeen suoraan "Valmis". 

Suositeltu kalasto ilmestyy aina oikeanpuoleiseen kenttään. Kalastosta käy ilmi lajin nimi sekä suositeltu määrä. Mikäli käyttäjä on valinnut
lajin joka on parvikala, ohjelma varaa tilaa automaattisesti seitsemälle (7) kalalle. Erakkoluonteisia lajeja voi ottaa vain yhden yksilön
samaa lajia.
